<!DOCTYPE html>
<html lang="sv">
	<head>
		<title>En värld är varje människa</title>
		<meta charset="utf-8" />
		<link rel="stylesheet" href="mall.css"
	</head>
	<body>
	<div class="content" >
        <h1 class="Namn">En värld är varje människa</h1>
        <p>av Gunnar Ekelöf (1908-1968)</p>
        <p>En värld är varje människa, befolkad
        av blinda varelser i dunkelt uppror
        mot jaget konungen som härskar över dem.
        I varje själ är tusen själar fångna,
        i varje värld är tusen världar dolda
        och dessa blinda, dessa undre världar
        är verkliga och levande, fast ofullgångna,
        så sant som jag är verklig. Och vi konungar
        och furstar av de tusen möjliga inom oss
        är själva undersåtar, fångna själva
        i någon större varelse, vars jag och väsen
        vi lika litet fattar som vår överman
        sin överman. Av deras död och kärlek
        har våra egna känslor fått en färgton.
        </p>
        <p>Som när en väldig ångare passerar
        långt ute, under horisonten, där den ligger
        så aftonblank. – Och vi vet inte om den
        förrän en svallvåg når till oss på stranden,
        först en, så ännu en och många flera
        som slår och brusar till dess allt har blivit
        som förut. – Allt är ändå annorlunda.
        </p>
        <p>Så grips vi skuggor av en sällsam oro
        när något säger oss att folk har färdats,
        att några av de möjliga befriats.
        </p>
    </div>
	</body>
</html>